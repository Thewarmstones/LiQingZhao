莱州（掖县）（1121年8月18日 - 1123年，38-40岁，作品：2）
1121-1123年，38-40岁
1121年8月18日　到莱州，有诗。作品：《感怀》
感怀（1121年8月18日） 宋 · 李清照
寒窗败几无书史，公路可怜竟至此。
青州从事孔方君，终日纷纷喜生事。
作诗谢绝聊闭门，燕寝凝香有佳思。
静中我乃得知交，乌有先生子虚子⑴。
⑴ 以上明郦琥《彤管遣编》续集卷一七

1122年　夫妇居莱州，明诚屡得石刻碑铭，清照有诗。作品：《晓梦》
晓梦（1122年） 宋 · 李清照
晓梦随疏钟，飘然蹑云霞。
因缘安期生，邂逅萼绿华。
秋风正无赖，吹尽玉井花。
共看藕如船，同食枣如瓜。
翩翩坐上客，意妙语亦佳。
嘲辞斗诡辨，活火分新茶。
虽非助帝功，其乐莫可涯。
人生能如此，何必归故家。
起来敛衣坐，掩耳厌喧哗。
心知不可见，念念犹咨嗟。

1123年　居莱州，于静治堂助明诚整理《金石录》